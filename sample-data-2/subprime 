Wzięcie pod lupę każdej z pul kredytów subprime zajęło mu pół roku, kiedy skończył, wyszedł z pokoju i zrelacjonował Eismanowi, czego się dowiedział. Wszystkie firmy subprime rozwijały się tak gwałtownie i stosowały tak idiotyczne zasady księgowe, że udawało im się maskować fakt, że tak naprawdę nie zarabiają nic, nie licząc złudnych zysków wyczarowanych przez ich księgowych. Ich działanie do złudzenia przypominało schemat Ponziego: żeby utrzymać fikcję zyskowności, potrzebowały coraz więcej kapitału, żeby udzielać coraz więcej kredytów subprime..